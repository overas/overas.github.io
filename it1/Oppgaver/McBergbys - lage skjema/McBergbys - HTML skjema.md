Project McBergbys : HTML-skjemaer
==============================
**Vi skal nå lage et pent og brukervennlig bestillingsskjema i HTML for fastfoodkjeden McBergbys.**

Oppgave
-------
Du skal lage nettsiden `index.html`, slik at den blir slik du ser på bildet nedenfor. Klikk på bildet for å se det i stor størrelse. Løsningen din skal lagres i en mappe med navnet `mcbergbys-03`. Hamburgerbildet skal lagres i en egen mappe som har navnet `bilder`. Før oppgaven skal leveres skal du pakke (komprimere) filene i én pakket mappe. Informasjon om hvordan pakke mapper finner du her: [Pakke og pakke ut filer](https://support.microsoft.com/nb-no/help/14200/windows-compress-uncompress-zip-files). 

![McBergbys](https://raw.githubusercontent.com/overas/overas.github.io/master/it1/Bilder/McB03b.png)

Ressurser
---------
* Bruk [W3Schools](http://www.w3schools.com/) for å finne dokumentasjon til HTML. Du kan lese om bruk av HTML `<form>` her: [W3Schools](http://www.w3schools.com/html/html_forms.asp).
* Bildet du skal sette inn på siden kan [kan du laste ned her](https://github.com/overas/overas.github.io/blob/master/it1/Bilder/hamburgers.jpg). Du må selv sørge for å endre størrelsen på bildet, det skal være 400 piksler i bredden når det er satt inn i den ferdige HTML-siden.

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/).
* Koden skal være ryddig og lett å lese.
* Bildet skal være 400 piksler i bredden.
* Skjemaet skal inneholde de samme valgene som vist i eksempelbildet over, men du kan gjøre visuelle forbedringer av siden så lenge den valideres uten feil og advarsler.
* Mapper og filnavn skal være i henhold til spesifikasjonene i oppgaven.

Kompetansemål
-------------
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder