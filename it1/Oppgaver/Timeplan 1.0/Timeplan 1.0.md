07: Timeplanen
==============
Du skal lage en HTML-side som inneholder både bilde, lister og en tabell.

Oppgave
-------
Det er skolestart, og du skal lage en timeplan i HTML. Lag siden som er vist i bildet nedenfor. Bytt ut fagene med de du selv har. Lag en nettside som heter `timeplan.html`. Legg også bildet i en egen mappe med navn `bilder`. Bildet skal skaleres sånn at det er 400 piksler i bredden.

![Den ferdige nettsiden](https://raw.githubusercontent.com/fagstoff/IT1/master/Bilder/timeplan-1.png)

Ressurser
---------
* Bruk [W3Schools](http://www.w3schools.com/) for å finne dokumentasjon til HTML og CSS. Informasjon om tabeller [finner du her](http://www.w3schools.com/tags/tag_table.asp).
* Du trenger også et bilde av et klasserom. Ta et bilde selv, eller [last ned et bilde her](https://commons.wikimedia.org/wiki/File:Andrew_Classroom_De_La_Salle_University.jpeg).

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/).
* Bildet skal være 400 piksler i bredden.
* Tabellen skal ha samme antall rader og kolonner som vist i eksempelbildet over, men du kan gjøre visuelle forbedringer av siden så lenge den valideres uten feil og advarsler.

Kompetansemål
-------------
* redigere nettsteder ved bruk av standardiserte oppmerkingsspråk